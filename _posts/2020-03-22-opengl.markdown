---
layout: post
title:  "Metody poprawy wydajności silnika graficznego"
date:   2020-04-19 00:12:50 +0100
featured-img: ogl1
---
## Cel projektu
Celem pracy jest implementacja silnika graficznego wykorzystującego API graficzne **OpenGL** oraz narzędzia pomocnicze **GLFW** i **GLEW**. W ramach pracy stopniowo dodawane były różne metody poprawiające wydajność narzędzia. Praca skupia się na badaniu wpływu tych technik na ogólną sprawność silnika. W tym celu zostały wyznaczone parametry, na podstawie których możliwa była ocena pracy narzędzia. Testy zostały przeprowadzone na wielu scenach, z wykorzystaniem rozmaitych obiektów w taki sposób, aby przeanalizować różne aspekty pracy silnika.

Projekt stanowi moją pracę magisterską, nie jest jeszcze skończony.

![](https://raw.githubusercontent.com/jacekbla/jacekbla.github.io/master/assets/img/posts/content/ogl/ogl.jpg)

## Zaimplementowane metody poprawy wydajności
Projekt przewiduje implementację takich technik jak:
- Backface culling
- View frustrum culling
- Manipulacja poziomem detali (Level of Detail)
- Renderowanie Instancyjne (Instanced Rendering)
- Mipmapping
- Anisotropic Filtering

## Aplikacja podstawowa
Zbudowana została podstawowa wersja silnika graficznego. Ta postać nie wykorzystuje żadnej z badanych technik - będzie stanowiła bazę, na podstawie której przeprowadzona zostanie analiza.
Silnik posiada mechanizmy umożliwiające wyświetlenie podstawowej sceny:
- Obsługa modeli w formacie .obj i tekstur w formacie .bmp i .png.
- Model oświetlenia – wykorzystuje światło rozproszone i zwierciadlane.
- Teren - generacja terenu na podstawie map wysokości oraz mieszanie tekstur terenu z użyciem map mieszających (blend map).

![](https://raw.githubusercontent.com/jacekbla/jacekbla.github.io/master/assets/img/posts/content/ogl/multitextures.jpg)

- Woda - implementacja wody z użyciem rozmaitych technik ([więcej informacji tutaj](https://jacekbla.github.io/2020/01/29/opengl_water.html))

- Wsparcie dla wielu źródeł światła, w tym świateł punktowych.

![](https://raw.githubusercontent.com/jacekbla/jacekbla.github.io/master/assets/img/posts/content/ogl/point_light.jpg)

- Skybox - jako tło sceny zaimplementowano skybox oparty na sześcianie.
- Mgła - w zależności od odległości obiekty na scenie są coraz mniej widoczne.
- Obsługa kamery - sterowanie za pomocą myszy i klawiatury.  

## Rozwój aplikacji i testy
Następnie do silnika dodawano kolejne techniki poprawy wydajności oraz przeprowadzone zostały testy. W celu określenia i zmierzenia wpływu danej metody na ogólną sprawność silnika graficznego należało zdefiniować wskaźniki reprezentujące poziom jakości rozwiązania. Obejmowały one parametry takie jak: czas trwania klatki, liczba klatek na sekundę, liczba wielokątów na sekundę, średnia liczba renderowanych trójkątów, średnia liczba renderowanych obiektów, obciążenie procesora, karty graficznej oraz ilość zajmowanej pamięci. 
Testy zostały przeprowadzone na scenach o różnych parametrach mających na celu dokładne przebadanie możliwości programu. Do zmierzenia wydajności silnika wykorzystane zostały narzędzia zewnętrzne oraz wewnętrzne mechanizmy pomiarowe. 

## Wyniki pracy
Cel pracy został zrealizowany - wpływ metod, które bez uszczerbku na jakości generowanego obrazu, były w stanie znacznie poprawić wydajność silnika graficznego, został dokładnie przeanalizowany i przetestowany. W niektórych przypadkach czas trwania klatki został zmniejszony o 95% względem podstawowej wersji silnika. W trakcie prac zaznajomiono się również ze szczegółami teoretycznymi i implementacyjnymi aplikacji renderujących.


[BitBucket](https://bitbucket.org/jacekbla/opengl1)


